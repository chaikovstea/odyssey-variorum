<TEI xmlns="http://www.tei-c.org/ns/1.0"><teiHeader><fileDesc><titleStmt><title>Greek 1-10 test 2</title><author/></titleStmt><editionStmt><edition><date/></edition></editionStmt><publicationStmt><p>no publication statement available</p></publicationStmt><sourceDesc><p>Written by OpenOffice</p></sourceDesc></fileDesc><revisionDesc><listChange><change><name/><date/></change></listChange></revisionDesc></teiHeader><text><body><p>ἄνδρα μοι ἔννεπε, μοῦσα, πολύτροπον, ὃς μάλα πολλὰ</p><p>πλάγχθη, ἐπεὶ Τροίης ἱερὸν πτολίεθρον ἔπερσεν:</p><p>πολλῶν δ᾽ ἀνθρώπων ἴδεν ἄστεα καὶ νόον ἔγνω,</p><p>πολλὰ δ᾽ ὅ γ᾽ ἐν πόντῳ πάθεν ἄλγεα ὃν κατὰ θυμόν,</p><p>ἀρνύμενος ἥν τε ψυχὴν καὶ νόστον ἑταίρων.</p><p>ἀλλ᾽ οὐδ᾽ ὣς ἑτάρους ἐρρύσατο, ἱέμενός περ:</p><p>αὐτῶν γὰρ σφετέρῃσιν ἀτασθαλίῃσιν ὄλοντο,</p><p>νήπιοι, οἳ κατὰ βοῦς Ὑπερίονος Ἠελίοιο</p><p>ἤσθιον: αὐτὰρ ὁ τοῖσιν ἀφείλετο νόστιμον ἦμαρ.</p><p>τῶν ἁμόθεν γε, θεά, θύγατερ Διός, εἰπὲ καὶ ἡμῖν.</p><p>ἔνθ᾽ ἄλλοι μὲν πάντες, ὅσοι φύγον αἰπὺν ὄλεθρον,</p><p>οἴκοι ἔσαν, πόλεμόν τε πεφευγότες ἠδὲ θάλασσαν:</p><p>τὸν δ᾽ οἶον νόστου κεχρημένον ἠδὲ γυναικὸς</p><p>νύμφη πότνι᾽ ἔρυκε Καλυψὼ δῖα θεάων</p><p>ἐν σπέσσι γλαφυροῖσι, λιλαιομένη πόσιν εἶναι.</p><p>ἀλλ᾽ ὅτε δὴ ἔτος ἦλθε περιπλομένων ἐνιαυτῶν,</p><p>τῷ οἱ ἐπεκλώσαντο θεοὶ οἶκόνδε νέεσθαι</p><p>εἰς Ἰθάκην, οὐδ᾽ ἔνθα πεφυγμένος ἦεν ἀέθλων</p><p>καὶ μετὰ οἷσι φίλοισι. θεοὶ δ᾽ ἐλέαιρον ἅπαντες</p></body></text></TEI>